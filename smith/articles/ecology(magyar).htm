<!DOCTYPE doctype PUBLIC "-//w3c//dtd html 4.0 transitional//en"><html><head>
   <meta http-equiv="Content-Type" content="text/html; charset=iso-8859-1">
   <meta name="Author" content="Nyíri Kristóf">
   <meta name="GENERATOR" content="Mozilla/4.78 [en] (Windows NT 5.0; U) [Netscape]"><title>MTA</title></head>

<body>

<hr width="100%"><font size="-1">A Westel Mobil Rt. és az MTA Filozófiai
Kutatóintézete által <i>Filozófia, pszichológia,
mûvelõdés</i> címmel a Magyar Tudományos
Akadémián 2002. nov. 29&#8211;30-án rendezett nemzetközi
tudományos konferencia alkalmával elhangzott elõadás
magyar fordítása. Fordította Szakács Judit.</font>
<br>
<hr width="100%">
<p><b><font size="+1">Barry Smith:</font></b>
</p><center>
<p><b><i><font size="+2">Az adatfeldolgozás ökológiai
megközelítése</font></i></b></p></center>

<p><br>
</p><p><b>A világ mint adatbázis</b>
</p><p>Kezdetben volt a mainframe számítógép: vezetékekkel
összekötött dobozok nagy és kissé rozoga együttese.
Aztán jött a személyi számítógép:
egyetlen kicsi doboz, ami elfért az íróasztalon. Körülbelül
ugyanekkor megjelentek az elmérõl mint fekete dobozról
alkotott funkcionalista elképzelések. És szintén
nagy elragadtatást váltott ki az az ötlet, hogy az elme:
számítógép (sõt, ennek az ellenkezõje
is, hogy a számítógép: elme).
</p><p>Azonban a számítógépekrõl és
elmékrõl mint dobozról alkotott elképzelés
egyre kevésbé megfelelõ. Ma a számítógépek
hatalmas hálózatokká kapcsolódnak össze,
és globális helymeghatározó (GPS) rendszereken
keresztül mindig tudják, hol vannak. Digitális videókamerákhoz
kötik õket, és meteorológiai és vegyi
és biológiai és orvosi és gamma sugár-érzékelõkhöz.<sup><font size="-2"><a href="#%5B1%5D">[1]</a></font></sup>
Léteznek kognitív protézisek, hordható számítógépek,
olyanok, amik elférnek az ember tenyerében, amiken keresztül
beszélni lehet, amik kirajzolják annak a terepnek a szeizmográfiai
jellegzetességeit, amik felé irányítjuk õket,
amik az orvosi vizsgálat alatt mutatják az orvostól
több ezer kilométerre levõ páciens legfontosabb
életjeleit.
</p><p>A European Media Lab (Európai Média Labor) Heidelbergben
idegenforgalmi információs szolgáltatásokat
tesztel, amiket fényképezõgép nagyságú
számítógépekbe építettek be &#8211;
ezek egyszerre figyelmes idegenvezetõk, térkép-kijelzõk
és fényképezõgépek. Az ember a fényképezõgép-számítógépét
a dombon levõ vár felé fordítja, és
megkérheti a gépet, hogy olvassa fel a vár történetét,
vagy hogy mutassa meg a gyalogosan pár percre levõ összes
nemdohányzó éttermet, esetleg hogy adjon felvilágosítást
arról, hogy a vár környékén hol lehet
este tíz után kukoricapelyhet venni. A még ennél
is többre képes számítógép-/fényképezõgép/érzékelõ-berendezések
átalakítják a háborúkat és a
vészhelyzetekre adott válaszokat. Ezek az eszközök
a számítógépeket olyan entitásokká
alakítják, amik, akárcsak az emberek és más
élõ szervezetek, különbözõ módokon
érzékenyek a környezetükre
</p><p><b>A tudás vezetéken érkezik</b>
</p><p>A számítógépeket dobozokként elképzelõ
korban kialakult a metodológiai szolipszizmus, más néven
"kognitivizmus" vagy "reprezentácionalizmus" doktrínája
(a különbségek itt most nem fontosak). Ezt a tant gyakran
Fodor nevéhez kapcsolják.<sup><font size="-2"><a href="#%5B2%5D">[2]</a></font></sup>
Abból a célból, hogy megértsünk egy elmét
&#8211; azaz hogy tudományosan megalkossuk a mentális folyamatokat
irányító törvényeket &#8211; e szerint a doktrína
szerint el kell szakadni minden kapcsolattól a való világ
bármely tárgyát illetõen, amelyekre a mentális
folyamatok irányulhatnak.  Más szóval, metodológiai
okokból azt kell feltételezni, hogy a szolipszizmus igaz;
hogy az elme egy ablaktalan monász. Számítógépekre
megfogalmazva a doktrína így szól: a komputerek tisztán
szintaktikus eszközök. Hiszen végül is a számítógép
nem <i>dolgokkal</i> (várakkal, kukoricapehellyel), hanem <i>adatsorokkal</i>
(egyesekkel és nullákkal) foglalkozik: azzal, amit elektromos
impulzusok formájában egy vezetéken (vagy idegen)
keresztül továbbítani lehet. A számítógépnek
nincsen semmiféle szemantikája.
</p><p>Harry M. Collins a következõ történetet meséli
el:<sup><font size="-2"><a href="#%5B3%5D">[3]</a></font></sup> képzeljünk
el egy 70 font [kb. 31,75 kg] súlyú nyápicot, akinek
az agyába beletöltötték egy teniszbajnok összes
tudását. A nyápic szervál a legelsõ
meccsén és &#8211; bang! &#8211; leesik a karja. A 70 fontos nyápic
nem rendelkezik megfelelõ csontszerkezettel vagy izomfejlettséggel,
hogy ilyen keményen adogasson.
</p><p>Világos, hogy több különféle típusú
tudás/képesség/ügyesség létezik,
és ezek közül csak néhány alkalmas arra,
hogy egy agyból (vagy számítógépbõl)
egyszerûen egy vezetéken át továbbítsuk
egy másikba. Néha a test (a hardver) az, ami rendelkezik
a tudással. Néha a világ. A globális helymeghatározó
eszköz (GPS) nem a vezetékein keresztülfutó impulzusokból
tudja, hol van, és nem a hardverének állapotából
&#8211; hanem azért, mert minden pillanatban mûholdról meglehetõsen
specifikus jeleket kap, és mert ezek a jelek olyan információkat
tartalmaznak, amelyekre az eszköz érzékeny, s amelyekbõl
meg tudja állapítani, pontosan hol van az adott pillanatban.
Az emberi lények azokra az információkra érzékenyek,
amiket más emberi lények arca hordoz. A postagalambok a föld
mágneses mezejének nagyon apró sajátosságait
érzékelik. Azok az emberek, akik tudnak olvasni, érzékenyek
a bámulatosan különbözõ fajtájú
információkra, amiket nyomtatott szövegek tartalmaznak.
</p><p><b>A külsõ információ-támaszték</b><b></b>
</p><p>Ahogy Andy Clark állítja a <i>Being There: Putting Brain,
Body and World Together Again</i><sup><font size="-2"><a href="#%5B4%5D">[4]</a></font></sup>
címû könyvében, többet tudunk, mint ami az
elménk hardverében és szoftverében van, mert
képesek vagyunk részt venni abban, amit Clark episztemikus
cselekvésnek nevez. Scrabble zsetonokat rakosgatunk, hogy az átrendezéssel
aktiváljuk az agy tudat elõtti minta-felismerõ képességét.
Számokat írunk egymás fölé, hogy összetett
számolási feladatokat végezzünk tollal papíron,
engedve, hogy kezünk, mintegy robotpilóta által hajtva,
manipulálja ezeket a számokat. <i>A környezetünkben
található szerkezetekre támaszkodva</i> úgy
cselekszünk, hogy leegyszerûsítsünk kognitív
feladatokat. Térképek és modellek, diagramok és
közlekedési táblák által alkotott külsõ
állványzatra támaszkodunk. Ahogy a számítás
nem mindig a fejen belül történik, úgy a gondolkodás
sem &#8211; mert a gondolkodás sokszor magába foglalja a külsõ
világgal történõ interakciót. Ez az interakció
a kognitív ágensnek az adott pillanatban õt körülvevõ
környezet felé mutatott érzékenység típusától
függ, amit pedig az ágens céljai határoznak meg:
az, hogy ebben a világban aktív organizmusként mit
próbál elérni.
</p><p><b>Fodortól Gibsonig</b>
</p><p>Fodor metodológiai szolipszizmusa szerint az emberi megismerést
úgy lehet megérteni, hogy az elmét/agyat a való
világbeli környezetétõl elszakítva vizsgáljuk
(mintha egy hermetikusan lezárt kartéziánus ego lenne).
Fodor õsellensége, J. J. Gibson szemszögébõl
(aki szintén megtalálja majd saját ellenségét),
az emberi megismerést úgy érthetjük meg, ha a
mozgó, cselekvõ személyt vizsgáljuk, úgy,
ahogy a való világbeli környezetében létezik.<sup><font size="-2"><a href="#%5B5%5D">[5]</a></font></sup>
Ez azt jelenti, hogy figyelembe vesszük azt, ahogy az emberi szervezet
fejlõdött, hogy beleilljen ebbe a valós környezetbe,
mégpedig úgy, hogy érzékeny legyen a világ
információira (legfõképpen azokra, amelyek
relevánsak a túlélés szempontjából).
</p><p>Ebbõl a szemszögbõl az ember olyan, mint egy rendkívül
összetett hangvilla &#8211; érzékelõin keresztül
specifikusan az õt körülvevõ környezetre hangolva.
Gibson maga az érzékelés pszichológusa volt.
Legfontosabb munkája &#8211; amit Barker és Schoggen írásaival
együtt kellene olvasni<sup><font size="-2"><a href="#%5B6%5D">[6]</a></font></sup>
&#8211; a <i>The Ecological Approach to Visual Perception</i><sup><font size="-2"><a href="#%5B7%5D">[7]</a></font></sup>
(<i>A vizuális észlelés ökológiai megközelítése</i>)
címet viseli. A Fodor-féle megközelítés
szerint az információs rendszerek megismeréséhez
el kell fordulnunk a hardvertõl és a környezõ
világtól, amibe ez a hardver be van ágyazva, és
ehelyett a szintaktikus adatsorok manipulációit kell tanulmányozni.
A Gibson-féle megközelítés ezzel szemben úgy
tartja, hogy az információs rendszerek megértéséhez
pontosan erre a hardverre kell fordítanunk figyelmünket, és
azt a környezetet is figyelembe kell vennünk, amely számára
a hardvert tervezték és készítették.
Így rájövünk, hogy az információs
rendszerek (az õ GPS-ükkel és biológiai érzékelõikkel)
szintén olyanok, mint rendkívül összetett hangvillák
&#8211; ezek is úgy fejlõdtek (vagy pontosabban: úgy tervezték
õket), hogy bizonyos nagyon specifikus környezettel összhangban
rezonáljanak, és mûködésük csak annyiban
érthetõ, amennyiben figyelembe vesszük, hogy ezen környezetekbe
hogyan ágyazódnak be.
</p><p><b>Komputerizált ágensek</b>
</p><p>A komputerizált ágensek &#8211; robotok, a virtuális
személyiséget reprezentáló képek (avatar-ok)
és webbotok &#8211; világa olyan világ, amelyben számítógépek
helyezkednek el különbözõ környezetekben, és
amelyben a számítógépek képesek rugalmas,
önálló cselekvésre ezeken a környezeteken
belül, beleértve interakciókat is &#8211; például
kommunikációt, tárgyalást, koordinálást
&#8211; más ágensekkel, emberiekkel és nem emberiekkel egyaránt. 
A hagyományos módszertant az ilyen komputerizált ágensekkel
való bánásmódra Rodney Brooks,<sup><font size="-2"><a href="#%5B8%5D">[8]</a></font></sup>
az MIT Artificial Intelligence Laboratory (Mesterséges Intelligencia
Laboratórium) vezetõje az úgynevezett "SMPA-nézetben"
írta le (SMPA: Sense [érzékel] Model [modellez] Plan
[tervez] Act [cselekszik]):
</p><p>     S: a cselekvõ elõször <i>érzékeli</i>
(senses) környezetét érzékelõin keresztül
<br>     M: ezután ezeket az adatokat felhasználva
a világról egy <i>modellt</i> készít
<br>     P: ezután elkészít egy
<i>tervet</i> (plan), hogy elérje céljait
<br>     A: ezután <i>cselekszik</i> (act),
végrehajtja a tervet
</p><p>Tehát ismét a Fodor-féle állásponton
belül vagyunk. Ahelyett, hogy a környezetre támaszkodna,
az SMPA-elképzelés szerint az ágens egy belsõ
<i>másolatot</i> készít a világról &#8211;
egy belsõ reprezentációt vagy modellt &#8211; és
kognitív folyamatai erre irányulnak.
</p><p>A komputerizált ágensek megértésére
és létrehozására kialakított "mûszaki
megközelítésében" Brooks (Gibsonhoz hasonlóan)
a reprezentációknak és modelleknek nagyon kicsi súlyt
tulajdonít. Ehelyett az evolúciós biológiából
merít inspirációt. Ahhoz, hogy megértsük
a világgal közvetlenül kölcsönhatásba
lépõ rendszereket, kiindulásként olyan egyszerû
organizmusokat kell megvizsgálnunk, amelyek megoldották az
õket körülvevõ fizikai környezettel való
interakció problémáját, mégpedig a túlélést
elõsegítõ módon.
</p><p><b>E. Coli élete (és elméje)</b>
</p><p>Példaként vizsgáljuk meg az E.coli baktérium
mozgását, amelyet a legjobban irányított random
mozgásként írhatunk le.<sup><font size="-2"><a href="#%5B9%5D">[9]</a></font></sup>
A kiindulási környezetben, amit a túléléshez
releváns ingerek teljes hiánya jellemez, a sejt egyszerûen
kószál: csillóját az óra járásával
ellentétes irányba mozgatva szabályosan úszik.
Ennek a mozgásnak káosz-események, úgynevezett
"gyötrõdések" vetnek véget, mikor a csilló
az óra járásának megfelelõen mozog.
A gyötrõdést követõen a sejt új mozgásba
kezd, többé-kevésbé találomra választva
az irányt. Néha azonban a sejt cukorral találkozik
&#8211; pontosabban beleütközik a kémiai attraktor nagyobb koncentrációjába
&#8211;, amire az érzékelõit a természetes kiválasztódás
behangolta. Azok a mozgások, amelyek véletlenül az adott
sûrûségbe vezetnek, egyre gyakoribbak lesznek, míg
azok, amelyek nem, megritkulnak. Idõvel tehát a sejt a kedvezõ
irányba sodródik. A sejt élete, ha tetszik, <i>cukor-kutakba
történõ zuhanásból</i> áll.
</p><p>A baktériumot egyetlen sejt alkotja. Így tehát
nem rendelkezik többsejtes idegrendszerrel. De a sejtnek vannak receptor-molekulái,
amelyek érzékelõként mûködnek, s
amelyek a mozgatható csilló bonyolult gépezetének
viselkedését egy jelzõrendszeren át befolyásolják.
A különbözõ receptorok különbözõ
ingerekre reagálnak: van olyan, amelyik egyes oxigén molekulákra,
mások sokkal nagyobb szénhidrát molekulákra
(vagy olyan &#8211; akár laboratóriumban antibakteriális
ágensnek létrehozott &#8211; molekulákra, amelyek külsõ
szerkezetük segítségével be tudják csapni
a baktériumot: el tudják hitetni vele, hogy szénhidrát
molekulák). Az E.coli baktérium viselkedés-változással
reagál a cukormolekulák változó sûrûségére
&#8211; valahogy úgy, ahogy a kutyák reagálnak más
állatok szagára.
</p><p>Beláthatjuk tehát, hogy az akaratlagosság tulajdonsága
nem függ az idegrendszer létezésétõl.
A tisztán vegyi és az egyszerre vegyi és biológiai
rendszerek között van különbség. Egyszerû
biológiai akaratlagosságot tulajdoníthatunk egyetlen
mozgásra képes sejtnek &#8211; csak az a feltétel, hogy
rendelkezzen érzékelõkkel, információ-átadással
(automatikus értelmezéssel, ha úgy tetszik), és
motorikus válaszokkal, amelyek adaptációt, alkalmazkodó
viselkedést idéznek elõ.
</p><p><b>Az intelligencia mint elhelyezkedés</b>
</p><p>Térjünk most vissza Brooks komputerizált ágensek
létrehozására vonatkozó mûszaki megközelítéséhez.
Míg a baktériumok egyetlen cselekvési réteggel
rendelkeznek, mi emberek számtalan különbözõ
réteget testesítünk meg, beleértve különbözõ
receptor-sorozatainkat (észlelõrendszereinket), csakúgy,
mint saját belsõ ingereink érzékelésére
való rendszereinket, és más rétegeket. Brooks
nézõpontjából tehát úgy kell
elképzelnünk ezeket a rétegeket, mint (a) egymástól
függetlenül mûködõ (b) a rendszeren kívüli
környezethez közvetlenül kapcsolódó rétegeket.
</p><p>Mindegyik réteg teljes rendszerként mûködik,
valós idõben, változó környezetben helyt
állva. Mindegyik réteg biológiai rendszer, amely a
külvilággal való interakcióban fejlõdött
ki. Ez a külvilág egyesíti a különbözõ
rétegeket, hogy idõvel igazodjanak egymáshoz. Brooks
számára tehát <i>a biológiai intelligencia
néhány tulajdonságát utánozó
mesterséges rendszernek viszonyt alkotó (situated) rendszernek
kell lennie</i>.
</p><p>Emberek (és más organizmusok) tapasztalataiknak megfelelõ
hiedelmeiket rögzítve hangolják magukat a világ
különbözõ részeihez. Ahogy Brooks rámutat
az "Intelligence without Representation" (Reprezentáció nélküli
intelligencia) címû írásában, az organizmusok
néha megjelölik a világot: nyomokat helyeznek el, megváltoztatva
ezzel a környezetet, amivel a jövõben találkoznak.
Így nem kell minden emléküket magukkal cipelniük,
mert a külsõ világ szerkezeteire támaszkodhatnak:
<i>mankóként használhatják a megjelölt
világot</i>.
</p><p><b>A külsõ szimbolikus emlékeztetõ eszközök
ökológiai megközelítése</b>
</p><p>Az emberi szervezet számára a megjelölt világba
beletartoznak a könyvtárak, a térképek, az árlisták,
a közlekedési táblák, a tudományos szövegek,
a határátkelõhelyek, az éttermi étlapok,
a kerítések. Ezek alapján a következõképpen
fogalmazhatjuk újra a Gibson által az <i>Ecological Approach
to Visual Perception</i> (<i>A vizuális észlelés ökológiai
megközelítése</i>) címû mûben megfogalmazott
nézetet: sokrétegû hangvillához hasonlítunk,
a minket körülvevõ környezetre hangolva. Evolúciós
fejlõdésünk több szinten a környezetre hangolt
bennünket, részben azért is, mert mi magunk hoztuk létre
ezt a világot, mégpedig &#8211; Lewontin kifejezésével
élve &#8211; "ökorendszeri  tervezés" (ecosystem engineering)
során.<sup><font size="-2"><a href="#%5B10%5D">[10]</a></font></sup> Ez
azt jelenti, hogy úgy fejlõdtünk, hogy automatikusan
és közvetlenül rezonáljunk környezetünkre,
mégpedig nemcsak azokra a környezeti elemekre, amik relevánsak
a fennmaradás szempontjából, hanem azokra az új
elemekre is &#8211; mint például nyelv, kultúra, külsõdleges
emlékezet &#8211;, amiket mi magunk tettünk oda.
</p><p>Merlin Donald <i>Origins of the Modern Mind</i> (<i>A modern elme kezdetei</i>)
címû mûvében<sup><font size="-2"><a href="#%5B11%5D">[11]</a></font></sup>
azt fejtegeti, hogy a modern emberi kultúra megjelenésével
radikális változás következett be. Ez szerinte
akkor történt, amikor az emberek elkezdtek kifinomult szimbolikus
rendszereket létrehozni az ékírástól
a hieroglifán és az ideogrammán át az alfabetikus
nyelvekig és a matematikáig. Innentõl kezdve, érvel
Donald, az emberi biológiai memória alkalmatlanná
válik a kollektív tudás elraktározására
és feldolgozására. Donald tehát úgy
látja, hogy a modern elme hibrid struktúra: a korábbi
biológiai fejlõdés elcsökevényesedett
maradványai és új külsõ szimbolikus emlékeztetõ
eszközök együtt alkotják.
</p><p>Gibson ökológiai szemléletét tehát
ismét újrafogalmazhatjuk, figyelembe véve Donald meglátásait.
Ha meg akarjuk érteni a megismerést, a saját valós
környezetében létezõ mozgó, cselekvõ
organizmust kell tanulmányozni, de gondolni kell arra is, hogy az
emberi szervezetek számára ez szociális környezet
is, amely korábbi cselekvések feljegyzéseit és
nyomait is tartalmazza, mégpedig kommunikációs rendszerek
(nyelvek), raktározási rendszerek (könyvtárak),
szállítási rendszerek (utak) formájában,
valamint különbözõ területû jogi, pénzügyi
és politikai rendszerek formájában is. Azáltal,
hogy különbözõ szakértõi csoportok
hangolódnak rá ezekre a külsõ emlékeztetõ
eszközökre, az emberiség egy sor újfajta tevékenységre
válik képessé a hatalmas kognitív-ökológiai
munkamegosztás révén. Gibson úgy tekint a környezetre,
mint egy sor affordanciára, ahol "a környezet affordanciája
nem más, mint azon dolgok összessége, amit az állatnak
kínál, amivel ellátja az állatot, amit juttat
neki, akár jó, akár gonosz." Az üzleti szervezet
környezete magába foglalja az áraknak nevezett affordanciákat.
Egy jogász környezete magánjogi sérelmeknek és
hivatali visszaéléseknek nevezett affordanciákat tartalmaz.
Egy orvos környezete magába foglalja a páciens tüneteinek
és betegségeinek nevezett affordanciákat. Egy számítógépeket
használó, a viszkoelasztikus áramlást vizsgáló
geológus környezetébe tartoznak azok az affordanciák,
amiket rengés elõtti sorozatnak és földrengésgóc-képzõdésnek
hívunk. Az affordanciák birodalma, és ebbõl
következõen a világ maga mint közvetlen megismerésünk
és cselekvésünk számára elérhetõ
terület ezáltal megnövekszik &#8211; nemcsak az egyre újabb
és újabb külsõ emlékeztetõ eszközök
rétegeinek hozzáadása által, hanem azért
is, mert egyre újabb típusú érzékelõ
protéziseket hozunk létre, amik lehetõvé teszik,
hogy a környezet egyre újabb fajtájú tulajdonságaira
hangolódjunk rá.<sup><font size="-2"><a href="#%5B12%5D">[12]</a></font></sup>
</p><p>
</p><hr width="100%"><b></b>
<center>
<p><b>JEGYZETEK</b></p></center>

<p><a name="[1]"></a>[1] O. Wolfson, "Moving Objects Information Management:
The Database Challenge", <i>Proceedings of the 5th Workshop on Next Generation
Information Technologies and Systems</i> (NGITS 2002), Caesarea, Israel,
2002, jún. 25&#8211;26.
</p><p><a name="[2]"></a>[2] Lásd fõképp  J. A. Fodor,
"Methodological Solipsism Considered as a Research Strategy in Cognitive
Psychology", <i>Behavioral and Brain Sciences</i> 3 (1980), 63&#8211;109. o.
</p><p><a name="[3]"></a>[3] "Humans, Machines, and the Structure of Knowledge",
SEHR, vol. 4, no. 2: <i>Constructions of the Mind</i> (1995).
</p><p><a name="[4]"></a>[4] Cambridge, MA: MIT Press, 1997.
</p><p><a name="[5]"></a>[5] Barry Smith, "Truth and the Visual Field", a J.
Petitot, F. J. Varela, B. Pachoud és J. M. Roy által szerkesztett
<i>Naturalizing Phenomenology: Issues in Contemporary Phenomenology and
Cognitive Science</i> c. kötetben (Stanford: Stanford University Press,
2000), 317&#8211;329. o.
</p><p><a name="[6]"></a>[6] P. Schoggen, <i>Behavior Settings: A Review and
Extension of Roger G. Barker&#8217;s Ecological Psychology</i>, Stanford, CA:
Stanford University Press, 1989; H. Heft, <i>Ecological Psychology in Context:
James Gibson, Roger Baker, and the Legacy of William James&#8217;s Radical Empiricism</i>,
Mahwah,
<br>NJ: Lawrence Erlbaum Associates, 2001.
</p><p><a name="[7]"></a>[7] James J. Gibson, <i>The Ecological Approach to
Visual Perception</i>, Boston: Houghton-Mifflin, 1979.
</p><p><a name="[8]"></a>[8] Lásd "Intelligence Without Representation"
(<i>Artificial Intelligence Journal</i> 47 [1991], 139&#8211;159. o.) és
"Intelligence Without Reason" (<i>Proceedings of the 12th International
Joint Conference on Artificial Intelligence</i>, Sydney, Australia, August
1991, 569&#8211;595. o.) címû írásait.
</p><p><a name="[9]"></a>[9] H. C. Berg, "A Physicist Looks at Bacterial Chemotaxis",
<i>Cold Spring Harbor Symposia on Quantitative Biology</i> 53 (1988), 1&#8211;9.
o.; Frederik Stjernfelt, "Biosemiotics and Formal Ontology", <i>Semiotica</i>
127 (1999),  537&#8211;66. o.; Bruce Alberts és mások, <i>Molecular
Biology of the Cell</i>, 4. kiad., New York: Garland Science, 2002.
</p><p><a name="[10]"></a>[10] Richard C. Lewontin, <i>The Triple Helix: Gene,
Organism, and Environment</i>, Cambridge, MA: Harvard University Press,
2000.
</p><p><a name="[11]"></a>[11] <i>Origins of the Modern Mind: Three Stages
in the Evolution of Culture and Cognition</i>, Cambridge, MA: Harvard University
Press, 1991.
</p><p><a name="[12]"></a>[12] Ezen írás elkészültéhez
segítséget nyújtott az Alexander Humboldt Alapítvány
Wolfgang Paul Programja. Hasznos megjegyzéseiért szintén
köszönet illeti Claud Emmeche-t, Paul Penner-t, Luc Schneider-t
és Frederik Stjernfeldt-et.
</p><p>
</p><hr width="100%">
<p>Barry Smith a Julian Park professzori cím birtokosaként
a Buffalo Egyetemen tanít filozófiát és a Leipzigi
Egyetem Formális Ontológia és Orvosi Információelméleti
Intézetének (Insitute for Formal Ontology and Medical Information
Science) a vezetõje. Szakmai érdeklõdése az
ontológia minden területére kiterjed (beleértve
a társadalmi ontológiát, a jog ontológiáját,
a földrajzi, orvosi, kognitív és filozófiai ontológiát).
Fontosabb publikációi: "Fiat and Bone Fide Boundaries" (Achille
Varzi-val), <i>Philosophy and Phenomenological Research</i>, vol. 60, no.
2 (2000. március); Fiat Objects", <i>Topoi</i>, vol. 20, no. 2 (2001.
szeptember); "Ontology", a Luciano Floridi által szerkesztett <i>Blackwell
Guide to the Philosophy of Computing and Information</i> c. kötetben
(Oxford: Blackwell, 2003); "John Searle: From Speech Acts to Social Reality",
a Barry Smith által szerkesztett <i>John Searle</i> c. kötetben
(Cambridge: Cambridge University Press, 2003). E-mail: phismith@buffalo.edu.
</p><p>
</p><hr width="100%">
</body></html>