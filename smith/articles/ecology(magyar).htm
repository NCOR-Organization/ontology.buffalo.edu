<!DOCTYPE doctype PUBLIC "-//w3c//dtd html 4.0 transitional//en"><html><head>
   <meta http-equiv="Content-Type" content="text/html; charset=iso-8859-1">
   <meta name="Author" content="Ny&iacute;ri Krist&oacute;f">
   <meta name="GENERATOR" content="Mozilla/4.78 [en] (Windows NT 5.0; U) [Netscape]"><title>MTA</title></head>

<body>

<hr width="100%"><font size="-1">A Westel Mobil Rt. &eacute;s az MTA Filoz&oacute;fiai
Kutat&oacute;int&eacute;zete &aacute;ltal <i>Filoz&oacute;fia, pszichol&oacute;gia,
mûvelõd&eacute;s</i> c&iacute;mmel a Magyar Tudom&aacute;nyos
Akad&eacute;mi&aacute;n 2002. nov. 29&#8211;30-&aacute;n rendezett nemzetk&ouml;zi
tudom&aacute;nyos konferencia alkalm&aacute;val elhangzott elõad&aacute;s
magyar ford&iacute;t&aacute;sa. Ford&iacute;totta Szak&aacute;cs Judit.</font>
<br>
<hr width="100%">
<p><b><font size="+1">Barry Smith:</font></b>
</p><center>
<p><b><i><font size="+2">Az adatfeldolgoz&aacute;s &ouml;kol&oacute;giai
megk&ouml;zel&iacute;t&eacute;se</font></i></b></p></center>

<p><br>
</p><p><b>A vil&aacute;g mint adatb&aacute;zis</b>
</p><p>Kezdetben volt a mainframe sz&aacute;m&iacute;t&oacute;g&eacute;p: vezet&eacute;kekkel
&ouml;sszek&ouml;t&ouml;tt dobozok nagy &eacute;s kiss&eacute; rozoga együttese.
Azt&aacute;n j&ouml;tt a szem&eacute;lyi sz&aacute;m&iacute;t&oacute;g&eacute;p:
egyetlen kicsi doboz, ami elf&eacute;rt az &iacute;r&oacute;asztalon. K&ouml;rülbelül
ugyanekkor megjelentek az elm&eacute;rõl mint fekete dobozr&oacute;l
alkotott funkcionalista elk&eacute;pzel&eacute;sek. &eacute;s szint&eacute;n
nagy elragadtat&aacute;st v&aacute;ltott ki az az &ouml;tlet, hogy az elme:
sz&aacute;m&iacute;t&oacute;g&eacute;p (sõt, ennek az ellenkezõje
is, hogy a sz&aacute;m&iacute;t&oacute;g&eacute;p: elme).
</p><p>Azonban a sz&aacute;m&iacute;t&oacute;g&eacute;pekrõl &eacute;s
elm&eacute;krõl mint dobozr&oacute;l alkotott elk&eacute;pzel&eacute;s
egyre kev&eacute;sb&eacute; megfelelõ. Ma a sz&aacute;m&iacute;t&oacute;g&eacute;pek
hatalmas h&aacute;l&oacute;zatokk&aacute; kapcsol&oacute;dnak &ouml;ssze,
&eacute;s glob&aacute;lis helymeghat&aacute;roz&oacute; (GPS) rendszereken
keresztül mindig tudj&aacute;k, hol vannak. Digit&aacute;lis vide&oacute;kamer&aacute;khoz
k&ouml;tik õket, &eacute;s meteorol&oacute;giai &eacute;s vegyi
&eacute;s biol&oacute;giai &eacute;s orvosi &eacute;s gamma sug&aacute;r-&eacute;rz&eacute;kelõkh&ouml;z.<sup><font size="-2"><a href="#%5B1%5D">[1]</a></font></sup>
L&eacute;teznek kognit&iacute;v prot&eacute;zisek, hordhat&oacute; sz&aacute;m&iacute;t&oacute;g&eacute;pek,
olyanok, amik elf&eacute;rnek az ember tenyer&eacute;ben, amiken keresztül
besz&eacute;lni lehet, amik kirajzolj&aacute;k annak a terepnek a szeizmogr&aacute;fiai
jellegzetess&eacute;geit, amik fel&eacute; ir&aacute;ny&iacute;tjuk õket,
amik az orvosi vizsg&aacute;lat alatt mutatj&aacute;k az orvost&oacute;l
t&ouml;bb ezer kilom&eacute;terre levõ p&aacute;ciens legfontosabb
&eacute;letjeleit.
</p><p>A European Media Lab (Eur&oacute;pai M&eacute;dia Labor) Heidelbergben
idegenforgalmi inform&aacute;ci&oacute;s szolg&aacute;ltat&aacute;sokat
tesztel, amiket f&eacute;nyk&eacute;pezõg&eacute;p nagys&aacute;gú
sz&aacute;m&iacute;t&oacute;g&eacute;pekbe &eacute;p&iacute;tettek be &#8211;
ezek egyszerre figyelmes idegenvezetõk, t&eacute;rk&eacute;p-kijelzõk
&eacute;s f&eacute;nyk&eacute;pezõg&eacute;pek. Az ember a f&eacute;nyk&eacute;pezõg&eacute;p-sz&aacute;m&iacute;t&oacute;g&eacute;p&eacute;t
a dombon levõ v&aacute;r fel&eacute; ford&iacute;tja, &eacute;s
megk&eacute;rheti a g&eacute;pet, hogy olvassa fel a v&aacute;r t&ouml;rt&eacute;net&eacute;t,
vagy hogy mutassa meg a gyalogosan p&aacute;r percre levõ &ouml;sszes
nemdoh&aacute;nyz&oacute; &eacute;ttermet, esetleg hogy adjon felvil&aacute;gos&iacute;t&aacute;st
arr&oacute;l, hogy a v&aacute;r k&ouml;rny&eacute;k&eacute;n hol lehet
este t&iacute;z ut&aacute;n kukoricapelyhet venni. A m&eacute;g enn&eacute;l
is t&ouml;bbre k&eacute;pes sz&aacute;m&iacute;t&oacute;g&eacute;p-/f&eacute;nyk&eacute;pezõg&eacute;p/&eacute;rz&eacute;kelõ-berendez&eacute;sek
&aacute;talak&iacute;tj&aacute;k a h&aacute;borúkat &eacute;s a
v&eacute;szhelyzetekre adott v&aacute;laszokat. Ezek az eszk&ouml;z&ouml;k
a sz&aacute;m&iacute;t&oacute;g&eacute;peket olyan entit&aacute;sokk&aacute;
alak&iacute;tj&aacute;k, amik, ak&aacute;rcsak az emberek &eacute;s m&aacute;s
&eacute;lõ szervezetek, kül&ouml;nb&ouml;zõ m&oacute;dokon
&eacute;rz&eacute;kenyek a k&ouml;rnyezetükre
</p><p><b>A tud&aacute;s vezet&eacute;ken &eacute;rkezik</b>
</p><p>A sz&aacute;m&iacute;t&oacute;g&eacute;peket dobozokk&eacute;nt elk&eacute;pzelõ
korban kialakult a metodol&oacute;giai szolipszizmus, m&aacute;s n&eacute;ven
"kognitivizmus" vagy "reprezent&aacute;cionalizmus" doktr&iacute;n&aacute;ja
(a kül&ouml;nbs&eacute;gek itt most nem fontosak). Ezt a tant gyakran
Fodor nev&eacute;hez kapcsolj&aacute;k.<sup><font size="-2"><a href="#%5B2%5D">[2]</a></font></sup>
Abb&oacute;l a c&eacute;lb&oacute;l, hogy meg&eacute;rtsünk egy elm&eacute;t
&#8211; azaz hogy tudom&aacute;nyosan megalkossuk a ment&aacute;lis folyamatokat
ir&aacute;ny&iacute;t&oacute; t&ouml;rv&eacute;nyeket &#8211; e szerint a doktr&iacute;na
szerint el kell szakadni minden kapcsolatt&oacute;l a val&oacute; vil&aacute;g
b&aacute;rmely t&aacute;rgy&aacute;t illetõen, amelyekre a ment&aacute;lis
folyamatok ir&aacute;nyulhatnak.  M&aacute;s sz&oacute;val, metodol&oacute;giai
okokb&oacute;l azt kell felt&eacute;telezni, hogy a szolipszizmus igaz;
hogy az elme egy ablaktalan mon&aacute;sz. Sz&aacute;m&iacute;t&oacute;g&eacute;pekre
megfogalmazva a doktr&iacute;na &iacute;gy sz&oacute;l: a komputerek tiszt&aacute;n
szintaktikus eszk&ouml;z&ouml;k. Hiszen v&eacute;gül is a sz&aacute;m&iacute;t&oacute;g&eacute;p
nem <i>dolgokkal</i> (v&aacute;rakkal, kukoricapehellyel), hanem <i>adatsorokkal</i>
(egyesekkel &eacute;s null&aacute;kkal) foglalkozik: azzal, amit elektromos
impulzusok form&aacute;j&aacute;ban egy vezet&eacute;ken (vagy idegen)
keresztül tov&aacute;bb&iacute;tani lehet. A sz&aacute;m&iacute;t&oacute;g&eacute;pnek
nincsen semmif&eacute;le szemantik&aacute;ja.
</p><p>Harry M. Collins a k&ouml;vetkezõ t&ouml;rt&eacute;netet mes&eacute;li
el:<sup><font size="-2"><a href="#%5B3%5D">[3]</a></font></sup> k&eacute;pzeljünk
el egy 70 font [kb. 31,75 kg] súlyú ny&aacute;picot, akinek
az agy&aacute;ba belet&ouml;lt&ouml;tt&eacute;k egy teniszbajnok &ouml;sszes
tud&aacute;s&aacute;t. A ny&aacute;pic szerv&aacute;l a legelsõ
meccs&eacute;n &eacute;s &#8211; bang! &#8211; leesik a karja. A 70 fontos ny&aacute;pic
nem rendelkezik megfelelõ csontszerkezettel vagy izomfejletts&eacute;ggel,
hogy ilyen kem&eacute;nyen adogasson.
</p><p>Vil&aacute;gos, hogy t&ouml;bb kül&ouml;nf&eacute;le t&iacute;pusú
tud&aacute;s/k&eacute;pess&eacute;g/ügyess&eacute;g l&eacute;tezik,
&eacute;s ezek k&ouml;zül csak n&eacute;h&aacute;ny alkalmas arra,
hogy egy agyb&oacute;l (vagy sz&aacute;m&iacute;t&oacute;g&eacute;pbõl)
egyszerûen egy vezet&eacute;ken &aacute;t tov&aacute;bb&iacute;tsuk
egy m&aacute;sikba. N&eacute;ha a test (a hardver) az, ami rendelkezik
a tud&aacute;ssal. N&eacute;ha a vil&aacute;g. A glob&aacute;lis helymeghat&aacute;roz&oacute;
eszk&ouml;z (GPS) nem a vezet&eacute;kein keresztülfut&oacute; impulzusokb&oacute;l
tudja, hol van, &eacute;s nem a hardver&eacute;nek &aacute;llapot&aacute;b&oacute;l
&#8211; hanem az&eacute;rt, mert minden pillanatban mûholdr&oacute;l meglehetõsen
specifikus jeleket kap, &eacute;s mert ezek a jelek olyan inform&aacute;ci&oacute;kat
tartalmaznak, amelyekre az eszk&ouml;z &eacute;rz&eacute;keny, s amelyekbõl
meg tudja &aacute;llap&iacute;tani, pontosan hol van az adott pillanatban.
Az emberi l&eacute;nyek azokra az inform&aacute;ci&oacute;kra &eacute;rz&eacute;kenyek,
amiket m&aacute;s emberi l&eacute;nyek arca hordoz. A postagalambok a f&ouml;ld
m&aacute;gneses mezej&eacute;nek nagyon apr&oacute; saj&aacute;toss&aacute;gait
&eacute;rz&eacute;kelik. Azok az emberek, akik tudnak olvasni, &eacute;rz&eacute;kenyek
a b&aacute;mulatosan kül&ouml;nb&ouml;zõ fajt&aacute;jú
inform&aacute;ci&oacute;kra, amiket nyomtatott sz&ouml;vegek tartalmaznak.
</p><p><b>A külsõ inform&aacute;ci&oacute;-t&aacute;maszt&eacute;k</b><b></b>
</p><p>Ahogy Andy Clark &aacute;ll&iacute;tja a <i>Being There: Putting Brain,
Body and World Together Again</i><sup><font size="-2"><a href="#%5B4%5D">[4]</a></font></sup>
c&iacute;mû k&ouml;nyv&eacute;ben, t&ouml;bbet tudunk, mint ami az
elm&eacute;nk hardver&eacute;ben &eacute;s szoftver&eacute;ben van, mert
k&eacute;pesek vagyunk r&eacute;szt venni abban, amit Clark episztemikus
cselekv&eacute;snek nevez. Scrabble zsetonokat rakosgatunk, hogy az &aacute;trendez&eacute;ssel
aktiv&aacute;ljuk az agy tudat elõtti minta-felismerõ k&eacute;pess&eacute;g&eacute;t.
Sz&aacute;mokat &iacute;runk egym&aacute;s f&ouml;l&eacute;, hogy &ouml;sszetett
sz&aacute;mol&aacute;si feladatokat v&eacute;gezzünk tollal pap&iacute;ron,
engedve, hogy kezünk, mintegy robotpil&oacute;ta &aacute;ltal hajtva,
manipul&aacute;lja ezeket a sz&aacute;mokat. <i>A k&ouml;rnyezetünkben
tal&aacute;lhat&oacute; szerkezetekre t&aacute;maszkodva</i> úgy
cselekszünk, hogy leegyszerûs&iacute;tsünk kognit&iacute;v
feladatokat. T&eacute;rk&eacute;pek &eacute;s modellek, diagramok &eacute;s
k&ouml;zleked&eacute;si t&aacute;bl&aacute;k &aacute;ltal alkotott külsõ
&aacute;llv&aacute;nyzatra t&aacute;maszkodunk. Ahogy a sz&aacute;m&iacute;t&aacute;s
nem mindig a fejen belül t&ouml;rt&eacute;nik, úgy a gondolkod&aacute;s
sem &#8211; mert a gondolkod&aacute;s sokszor mag&aacute;ba foglalja a külsõ
vil&aacute;ggal t&ouml;rt&eacute;nõ interakci&oacute;t. Ez az interakci&oacute;
a kognit&iacute;v &aacute;gensnek az adott pillanatban õt k&ouml;rülvevõ
k&ouml;rnyezet fel&eacute; mutatott &eacute;rz&eacute;kenys&eacute;g t&iacute;pus&aacute;t&oacute;l
függ, amit pedig az &aacute;gens c&eacute;ljai hat&aacute;roznak meg:
az, hogy ebben a vil&aacute;gban akt&iacute;v organizmusk&eacute;nt mit
pr&oacute;b&aacute;l el&eacute;rni.
</p><p><b>Fodort&oacute;l Gibsonig</b>
</p><p>Fodor metodol&oacute;giai szolipszizmusa szerint az emberi megismer&eacute;st
úgy lehet meg&eacute;rteni, hogy az elm&eacute;t/agyat a val&oacute;
vil&aacute;gbeli k&ouml;rnyezet&eacute;tõl elszak&iacute;tva vizsg&aacute;ljuk
(mintha egy hermetikusan lez&aacute;rt kart&eacute;zi&aacute;nus ego lenne).
Fodor õsellens&eacute;ge, J. J. Gibson szemsz&ouml;g&eacute;bõl
(aki szint&eacute;n megtal&aacute;lja majd saj&aacute;t ellens&eacute;g&eacute;t),
az emberi megismer&eacute;st úgy &eacute;rthetjük meg, ha a
mozg&oacute;, cselekvõ szem&eacute;lyt vizsg&aacute;ljuk, úgy,
ahogy a val&oacute; vil&aacute;gbeli k&ouml;rnyezet&eacute;ben l&eacute;tezik.<sup><font size="-2"><a href="#%5B5%5D">[5]</a></font></sup>
Ez azt jelenti, hogy figyelembe vesszük azt, ahogy az emberi szervezet
fejlõd&ouml;tt, hogy beleilljen ebbe a val&oacute;s k&ouml;rnyezetbe,
m&eacute;gpedig úgy, hogy &eacute;rz&eacute;keny legyen a vil&aacute;g
inform&aacute;ci&oacute;ira (legfõk&eacute;ppen azokra, amelyek
relev&aacute;nsak a túl&eacute;l&eacute;s szempontj&aacute;b&oacute;l).
</p><p>Ebbõl a szemsz&ouml;gbõl az ember olyan, mint egy rendk&iacute;vül
&ouml;sszetett hangvilla &#8211; &eacute;rz&eacute;kelõin keresztül
specifikusan az õt k&ouml;rülvevõ k&ouml;rnyezetre hangolva.
Gibson maga az &eacute;rz&eacute;kel&eacute;s pszichol&oacute;gusa volt.
Legfontosabb munk&aacute;ja &#8211; amit Barker &eacute;s Schoggen &iacute;r&aacute;saival
együtt kellene olvasni<sup><font size="-2"><a href="#%5B6%5D">[6]</a></font></sup>
&#8211; a <i>The Ecological Approach to Visual Perception</i><sup><font size="-2"><a href="#%5B7%5D">[7]</a></font></sup>
(<i>A vizu&aacute;lis &eacute;szlel&eacute;s &ouml;kol&oacute;giai megk&ouml;zel&iacute;t&eacute;se</i>)
c&iacute;met viseli. A Fodor-f&eacute;le megk&ouml;zel&iacute;t&eacute;s
szerint az inform&aacute;ci&oacute;s rendszerek megismer&eacute;s&eacute;hez
el kell fordulnunk a hardvertõl &eacute;s a k&ouml;rnyezõ
vil&aacute;gt&oacute;l, amibe ez a hardver be van &aacute;gyazva, &eacute;s
ehelyett a szintaktikus adatsorok manipul&aacute;ci&oacute;it kell tanulm&aacute;nyozni.
A Gibson-f&eacute;le megk&ouml;zel&iacute;t&eacute;s ezzel szemben úgy
tartja, hogy az inform&aacute;ci&oacute;s rendszerek meg&eacute;rt&eacute;s&eacute;hez
pontosan erre a hardverre kell ford&iacute;tanunk figyelmünket, &eacute;s
azt a k&ouml;rnyezetet is figyelembe kell vennünk, amely sz&aacute;m&aacute;ra
a hardvert tervezt&eacute;k &eacute;s k&eacute;sz&iacute;tett&eacute;k.
&iacute;gy r&aacute;j&ouml;vünk, hogy az inform&aacute;ci&oacute;s
rendszerek (az õ GPS-ükkel &eacute;s biol&oacute;giai &eacute;rz&eacute;kelõikkel)
szint&eacute;n olyanok, mint rendk&iacute;vül &ouml;sszetett hangvill&aacute;k
&#8211; ezek is úgy fejlõdtek (vagy pontosabban: úgy tervezt&eacute;k
õket), hogy bizonyos nagyon specifikus k&ouml;rnyezettel &ouml;sszhangban
rezon&aacute;ljanak, &eacute;s mûk&ouml;d&eacute;sük csak annyiban
&eacute;rthetõ, amennyiben figyelembe vesszük, hogy ezen k&ouml;rnyezetekbe
hogyan &aacute;gyaz&oacute;dnak be.
</p><p><b>Komputeriz&aacute;lt &aacute;gensek</b>
</p><p>A komputeriz&aacute;lt &aacute;gensek &#8211; robotok, a virtu&aacute;lis
szem&eacute;lyis&eacute;get reprezent&aacute;l&oacute; k&eacute;pek (avatar-ok)
&eacute;s webbotok &#8211; vil&aacute;ga olyan vil&aacute;g, amelyben sz&aacute;m&iacute;t&oacute;g&eacute;pek
helyezkednek el kül&ouml;nb&ouml;zõ k&ouml;rnyezetekben, &eacute;s
amelyben a sz&aacute;m&iacute;t&oacute;g&eacute;pek k&eacute;pesek rugalmas,
&ouml;n&aacute;ll&oacute; cselekv&eacute;sre ezeken a k&ouml;rnyezeteken
belül, bele&eacute;rtve interakci&oacute;kat is &#8211; p&eacute;ld&aacute;ul
kommunik&aacute;ci&oacute;t, t&aacute;rgyal&aacute;st, koordin&aacute;l&aacute;st
&#8211; m&aacute;s &aacute;gensekkel, emberiekkel &eacute;s nem emberiekkel egyar&aacute;nt. 
A hagyom&aacute;nyos m&oacute;dszertant az ilyen komputeriz&aacute;lt &aacute;gensekkel
val&oacute; b&aacute;n&aacute;sm&oacute;dra Rodney Brooks,<sup><font size="-2"><a href="#%5B8%5D">[8]</a></font></sup>
az MIT Artificial Intelligence Laboratory (Mesters&eacute;ges Intelligencia
Laborat&oacute;rium) vezetõje az úgynevezett "SMPA-n&eacute;zetben"
&iacute;rta le (SMPA: Sense [&eacute;rz&eacute;kel] Model [modellez] Plan
[tervez] Act [cselekszik]):
</p><p>     S: a cselekvõ elõsz&ouml;r <i>&eacute;rz&eacute;keli</i>
(senses) k&ouml;rnyezet&eacute;t &eacute;rz&eacute;kelõin keresztül
<br>     M: ezut&aacute;n ezeket az adatokat felhaszn&aacute;lva
a vil&aacute;gr&oacute;l egy <i>modellt</i> k&eacute;sz&iacute;t
<br>     P: ezut&aacute;n elk&eacute;sz&iacute;t egy
<i>tervet</i> (plan), hogy el&eacute;rje c&eacute;ljait
<br>     A: ezut&aacute;n <i>cselekszik</i> (act),
v&eacute;grehajtja a tervet
</p><p>Teh&aacute;t ism&eacute;t a Fodor-f&eacute;le &aacute;ll&aacute;sponton
belül vagyunk. Ahelyett, hogy a k&ouml;rnyezetre t&aacute;maszkodna,
az SMPA-elk&eacute;pzel&eacute;s szerint az &aacute;gens egy belsõ
<i>m&aacute;solatot</i> k&eacute;sz&iacute;t a vil&aacute;gr&oacute;l &#8211;
egy belsõ reprezent&aacute;ci&oacute;t vagy modellt &#8211; &eacute;s
kognit&iacute;v folyamatai erre ir&aacute;nyulnak.
</p><p>A komputeriz&aacute;lt &aacute;gensek meg&eacute;rt&eacute;s&eacute;re
&eacute;s l&eacute;trehoz&aacute;s&aacute;ra kialak&iacute;tott "mûszaki
megk&ouml;zel&iacute;t&eacute;s&eacute;ben" Brooks (Gibsonhoz hasonl&oacute;an)
a reprezent&aacute;ci&oacute;knak &eacute;s modelleknek nagyon kicsi súlyt
tulajdon&iacute;t. Ehelyett az evolúci&oacute;s biol&oacute;gi&aacute;b&oacute;l
mer&iacute;t inspir&aacute;ci&oacute;t. Ahhoz, hogy meg&eacute;rtsük
a vil&aacute;ggal k&ouml;zvetlenül k&ouml;lcs&ouml;nhat&aacute;sba
l&eacute;põ rendszereket, kiindul&aacute;sk&eacute;nt olyan egyszerû
organizmusokat kell megvizsg&aacute;lnunk, amelyek megoldott&aacute;k az
õket k&ouml;rülvevõ fizikai k&ouml;rnyezettel val&oacute;
interakci&oacute; probl&eacute;m&aacute;j&aacute;t, m&eacute;gpedig a túl&eacute;l&eacute;st
elõseg&iacute;tõ m&oacute;don.
</p><p><b>E. Coli &eacute;lete (&eacute;s elm&eacute;je)</b>
</p><p>P&eacute;ldak&eacute;nt vizsg&aacute;ljuk meg az E.coli bakt&eacute;rium
mozg&aacute;s&aacute;t, amelyet a legjobban ir&aacute;ny&iacute;tott random
mozg&aacute;sk&eacute;nt &iacute;rhatunk le.<sup><font size="-2"><a href="#%5B9%5D">[9]</a></font></sup>
A kiindul&aacute;si k&ouml;rnyezetben, amit a túl&eacute;l&eacute;shez
relev&aacute;ns ingerek teljes hi&aacute;nya jellemez, a sejt egyszerûen
k&oacute;sz&aacute;l: csill&oacute;j&aacute;t az &oacute;ra j&aacute;r&aacute;s&aacute;val
ellent&eacute;tes ir&aacute;nyba mozgatva szab&aacute;lyosan úszik.
Ennek a mozg&aacute;snak k&aacute;osz-esem&eacute;nyek, úgynevezett
"gy&ouml;trõd&eacute;sek" vetnek v&eacute;get, mikor a csill&oacute;
az &oacute;ra j&aacute;r&aacute;s&aacute;nak megfelelõen mozog.
A gy&ouml;trõd&eacute;st k&ouml;vetõen a sejt új mozg&aacute;sba
kezd, t&ouml;bb&eacute;-kev&eacute;sb&eacute; tal&aacute;lomra v&aacute;lasztva
az ir&aacute;nyt. N&eacute;ha azonban a sejt cukorral tal&aacute;lkozik
&#8211; pontosabban beleütk&ouml;zik a k&eacute;miai attraktor nagyobb koncentr&aacute;ci&oacute;j&aacute;ba
&#8211;, amire az &eacute;rz&eacute;kelõit a term&eacute;szetes kiv&aacute;laszt&oacute;d&aacute;s
behangolta. Azok a mozg&aacute;sok, amelyek v&eacute;letlenül az adott
sûrûs&eacute;gbe vezetnek, egyre gyakoribbak lesznek, m&iacute;g
azok, amelyek nem, megritkulnak. Idõvel teh&aacute;t a sejt a kedvezõ
ir&aacute;nyba sodr&oacute;dik. A sejt &eacute;lete, ha tetszik, <i>cukor-kutakba
t&ouml;rt&eacute;nõ zuhan&aacute;sb&oacute;l</i> &aacute;ll.
</p><p>A bakt&eacute;riumot egyetlen sejt alkotja. &iacute;gy teh&aacute;t
nem rendelkezik t&ouml;bbsejtes idegrendszerrel. De a sejtnek vannak receptor-molekul&aacute;i,
amelyek &eacute;rz&eacute;kelõk&eacute;nt mûk&ouml;dnek, s
amelyek a mozgathat&oacute; csill&oacute; bonyolult g&eacute;pezet&eacute;nek
viselked&eacute;s&eacute;t egy jelzõrendszeren &aacute;t befoly&aacute;solj&aacute;k.
A kül&ouml;nb&ouml;zõ receptorok kül&ouml;nb&ouml;zõ
ingerekre reag&aacute;lnak: van olyan, amelyik egyes oxig&eacute;n molekul&aacute;kra,
m&aacute;sok sokkal nagyobb sz&eacute;nhidr&aacute;t molekul&aacute;kra
(vagy olyan &#8211; ak&aacute;r laborat&oacute;riumban antibakteri&aacute;lis
&aacute;gensnek l&eacute;trehozott &#8211; molekul&aacute;kra, amelyek külsõ
szerkezetük seg&iacute;ts&eacute;g&eacute;vel be tudj&aacute;k csapni
a bakt&eacute;riumot: el tudj&aacute;k hitetni vele, hogy sz&eacute;nhidr&aacute;t
molekul&aacute;k). Az E.coli bakt&eacute;rium viselked&eacute;s-v&aacute;ltoz&aacute;ssal
reag&aacute;l a cukormolekul&aacute;k v&aacute;ltoz&oacute; sûrûs&eacute;g&eacute;re
&#8211; valahogy úgy, ahogy a kuty&aacute;k reag&aacute;lnak m&aacute;s
&aacute;llatok szag&aacute;ra.
</p><p>Bel&aacute;thatjuk teh&aacute;t, hogy az akaratlagoss&aacute;g tulajdons&aacute;ga
nem függ az idegrendszer l&eacute;tez&eacute;s&eacute;tõl.
A tiszt&aacute;n vegyi &eacute;s az egyszerre vegyi &eacute;s biol&oacute;giai
rendszerek k&ouml;z&ouml;tt van kül&ouml;nbs&eacute;g. Egyszerû
biol&oacute;giai akaratlagoss&aacute;got tulajdon&iacute;thatunk egyetlen
mozg&aacute;sra k&eacute;pes sejtnek &#8211; csak az a felt&eacute;tel, hogy
rendelkezzen &eacute;rz&eacute;kelõkkel, inform&aacute;ci&oacute;-&aacute;tad&aacute;ssal
(automatikus &eacute;rtelmez&eacute;ssel, ha úgy tetszik), &eacute;s
motorikus v&aacute;laszokkal, amelyek adapt&aacute;ci&oacute;t, alkalmazkod&oacute;
viselked&eacute;st id&eacute;znek elõ.
</p><p><b>Az intelligencia mint elhelyezked&eacute;s</b>
</p><p>T&eacute;rjünk most vissza Brooks komputeriz&aacute;lt &aacute;gensek
l&eacute;trehoz&aacute;s&aacute;ra vonatkoz&oacute; mûszaki megk&ouml;zel&iacute;t&eacute;s&eacute;hez.
M&iacute;g a bakt&eacute;riumok egyetlen cselekv&eacute;si r&eacute;teggel
rendelkeznek, mi emberek sz&aacute;mtalan kül&ouml;nb&ouml;zõ
r&eacute;teget testes&iacute;tünk meg, bele&eacute;rtve kül&ouml;nb&ouml;zõ
receptor-sorozatainkat (&eacute;szlelõrendszereinket), csakúgy,
mint saj&aacute;t belsõ ingereink &eacute;rz&eacute;kel&eacute;s&eacute;re
val&oacute; rendszereinket, &eacute;s m&aacute;s r&eacute;tegeket. Brooks
n&eacute;zõpontj&aacute;b&oacute;l teh&aacute;t úgy kell
elk&eacute;pzelnünk ezeket a r&eacute;tegeket, mint (a) egym&aacute;st&oacute;l
függetlenül mûk&ouml;dõ (b) a rendszeren k&iacute;vüli
k&ouml;rnyezethez k&ouml;zvetlenül kapcsol&oacute;d&oacute; r&eacute;tegeket.
</p><p>Mindegyik r&eacute;teg teljes rendszerk&eacute;nt mûk&ouml;dik,
val&oacute;s idõben, v&aacute;ltoz&oacute; k&ouml;rnyezetben helyt
&aacute;llva. Mindegyik r&eacute;teg biol&oacute;giai rendszer, amely a
külvil&aacute;ggal val&oacute; interakci&oacute;ban fejlõd&ouml;tt
ki. Ez a külvil&aacute;g egyes&iacute;ti a kül&ouml;nb&ouml;zõ
r&eacute;tegeket, hogy idõvel igazodjanak egym&aacute;shoz. Brooks
sz&aacute;m&aacute;ra teh&aacute;t <i>a biol&oacute;giai intelligencia
n&eacute;h&aacute;ny tulajdons&aacute;g&aacute;t ut&aacute;noz&oacute;
mesters&eacute;ges rendszernek viszonyt alkot&oacute; (situated) rendszernek
kell lennie</i>.
</p><p>Emberek (&eacute;s m&aacute;s organizmusok) tapasztalataiknak megfelelõ
hiedelmeiket r&ouml;gz&iacute;tve hangolj&aacute;k magukat a vil&aacute;g
kül&ouml;nb&ouml;zõ r&eacute;szeihez. Ahogy Brooks r&aacute;mutat
az "Intelligence without Representation" (Reprezent&aacute;ci&oacute; n&eacute;lküli
intelligencia) c&iacute;mû &iacute;r&aacute;s&aacute;ban, az organizmusok
n&eacute;ha megjel&ouml;lik a vil&aacute;got: nyomokat helyeznek el, megv&aacute;ltoztatva
ezzel a k&ouml;rnyezetet, amivel a j&ouml;võben tal&aacute;lkoznak.
&iacute;gy nem kell minden eml&eacute;küket magukkal cipelniük,
mert a külsõ vil&aacute;g szerkezeteire t&aacute;maszkodhatnak:
<i>mank&oacute;k&eacute;nt haszn&aacute;lhatj&aacute;k a megjel&ouml;lt
vil&aacute;got</i>.
</p><p><b>A külsõ szimbolikus eml&eacute;keztetõ eszk&ouml;z&ouml;k
&ouml;kol&oacute;giai megk&ouml;zel&iacute;t&eacute;se</b>
</p><p>Az emberi szervezet sz&aacute;m&aacute;ra a megjel&ouml;lt vil&aacute;gba
beletartoznak a k&ouml;nyvt&aacute;rak, a t&eacute;rk&eacute;pek, az &aacute;rlist&aacute;k,
a k&ouml;zleked&eacute;si t&aacute;bl&aacute;k, a tudom&aacute;nyos sz&ouml;vegek,
a hat&aacute;r&aacute;tkelõhelyek, az &eacute;ttermi &eacute;tlapok,
a ker&iacute;t&eacute;sek. Ezek alapj&aacute;n a k&ouml;vetkezõk&eacute;ppen
fogalmazhatjuk újra a Gibson &aacute;ltal az <i>Ecological Approach
to Visual Perception</i> (<i>A vizu&aacute;lis &eacute;szlel&eacute;s &ouml;kol&oacute;giai
megk&ouml;zel&iacute;t&eacute;se</i>) c&iacute;mû mûben megfogalmazott
n&eacute;zetet: sokr&eacute;tegû hangvill&aacute;hoz hasonl&iacute;tunk,
a minket k&ouml;rülvevõ k&ouml;rnyezetre hangolva. Evolúci&oacute;s
fejlõd&eacute;sünk t&ouml;bb szinten a k&ouml;rnyezetre hangolt
bennünket, r&eacute;szben az&eacute;rt is, mert mi magunk hoztuk l&eacute;tre
ezt a vil&aacute;got, m&eacute;gpedig &#8211; Lewontin kifejez&eacute;s&eacute;vel
&eacute;lve &#8211; "&ouml;korendszeri  tervez&eacute;s" (ecosystem engineering)
sor&aacute;n.<sup><font size="-2"><a href="#%5B10%5D">[10]</a></font></sup> Ez
azt jelenti, hogy úgy fejlõdtünk, hogy automatikusan
&eacute;s k&ouml;zvetlenül rezon&aacute;ljunk k&ouml;rnyezetünkre,
m&eacute;gpedig nemcsak azokra a k&ouml;rnyezeti elemekre, amik relev&aacute;nsak
a fennmarad&aacute;s szempontj&aacute;b&oacute;l, hanem azokra az új
elemekre is &#8211; mint p&eacute;ld&aacute;ul nyelv, kultúra, külsõdleges
eml&eacute;kezet &#8211;, amiket mi magunk tettünk oda.
</p><p>Merlin Donald <i>Origins of the Modern Mind</i> (<i>A modern elme kezdetei</i>)
c&iacute;mû mûv&eacute;ben<sup><font size="-2"><a href="#%5B11%5D">[11]</a></font></sup>
azt fejtegeti, hogy a modern emberi kultúra megjelen&eacute;s&eacute;vel
radik&aacute;lis v&aacute;ltoz&aacute;s k&ouml;vetkezett be. Ez szerinte
akkor t&ouml;rt&eacute;nt, amikor az emberek elkezdtek kifinomult szimbolikus
rendszereket l&eacute;trehozni az &eacute;k&iacute;r&aacute;st&oacute;l
a hieroglif&aacute;n &eacute;s az ideogramm&aacute;n &aacute;t az alfabetikus
nyelvekig &eacute;s a matematik&aacute;ig. Innentõl kezdve, &eacute;rvel
Donald, az emberi biol&oacute;giai mem&oacute;ria alkalmatlann&aacute;
v&aacute;lik a kollekt&iacute;v tud&aacute;s elrakt&aacute;roz&aacute;s&aacute;ra
&eacute;s feldolgoz&aacute;s&aacute;ra. Donald teh&aacute;t úgy
l&aacute;tja, hogy a modern elme hibrid struktúra: a kor&aacute;bbi
biol&oacute;giai fejlõd&eacute;s elcs&ouml;kev&eacute;nyesedett
maradv&aacute;nyai &eacute;s új külsõ szimbolikus eml&eacute;keztetõ
eszk&ouml;z&ouml;k együtt alkotj&aacute;k.
</p><p>Gibson &ouml;kol&oacute;giai szeml&eacute;let&eacute;t teh&aacute;t
ism&eacute;t újrafogalmazhatjuk, figyelembe v&eacute;ve Donald megl&aacute;t&aacute;sait.
Ha meg akarjuk &eacute;rteni a megismer&eacute;st, a saj&aacute;t val&oacute;s
k&ouml;rnyezet&eacute;ben l&eacute;tezõ mozg&oacute;, cselekvõ
organizmust kell tanulm&aacute;nyozni, de gondolni kell arra is, hogy az
emberi szervezetek sz&aacute;m&aacute;ra ez szoci&aacute;lis k&ouml;rnyezet
is, amely kor&aacute;bbi cselekv&eacute;sek feljegyz&eacute;seit &eacute;s
nyomait is tartalmazza, m&eacute;gpedig kommunik&aacute;ci&oacute;s rendszerek
(nyelvek), rakt&aacute;roz&aacute;si rendszerek (k&ouml;nyvt&aacute;rak),
sz&aacute;ll&iacute;t&aacute;si rendszerek (utak) form&aacute;j&aacute;ban,
valamint kül&ouml;nb&ouml;zõ területû jogi, p&eacute;nzügyi
&eacute;s politikai rendszerek form&aacute;j&aacute;ban is. Az&aacute;ltal,
hogy kül&ouml;nb&ouml;zõ szak&eacute;rtõi csoportok
hangol&oacute;dnak r&aacute; ezekre a külsõ eml&eacute;keztetõ
eszk&ouml;z&ouml;kre, az emberis&eacute;g egy sor újfajta tev&eacute;kenys&eacute;gre
v&aacute;lik k&eacute;pess&eacute; a hatalmas kognit&iacute;v-&ouml;kol&oacute;giai
munkamegoszt&aacute;s r&eacute;v&eacute;n. Gibson úgy tekint a k&ouml;rnyezetre,
mint egy sor affordanci&aacute;ra, ahol "a k&ouml;rnyezet affordanci&aacute;ja
nem m&aacute;s, mint azon dolgok &ouml;sszess&eacute;ge, amit az &aacute;llatnak
k&iacute;n&aacute;l, amivel ell&aacute;tja az &aacute;llatot, amit juttat
neki, ak&aacute;r j&oacute;, ak&aacute;r gonosz." Az üzleti szervezet
k&ouml;rnyezete mag&aacute;ba foglalja az &aacute;raknak nevezett affordanci&aacute;kat.
Egy jog&aacute;sz k&ouml;rnyezete mag&aacute;njogi s&eacute;relmeknek &eacute;s
hivatali vissza&eacute;l&eacute;seknek nevezett affordanci&aacute;kat tartalmaz.
Egy orvos k&ouml;rnyezete mag&aacute;ba foglalja a p&aacute;ciens tüneteinek
&eacute;s betegs&eacute;geinek nevezett affordanci&aacute;kat. Egy sz&aacute;m&iacute;t&oacute;g&eacute;peket
haszn&aacute;l&oacute;, a viszkoelasztikus &aacute;raml&aacute;st vizsg&aacute;l&oacute;
geol&oacute;gus k&ouml;rnyezet&eacute;be tartoznak azok az affordanci&aacute;k,
amiket reng&eacute;s elõtti sorozatnak &eacute;s f&ouml;ldreng&eacute;sg&oacute;c-k&eacute;pzõd&eacute;snek
h&iacute;vunk. Az affordanci&aacute;k birodalma, &eacute;s ebbõl
k&ouml;vetkezõen a vil&aacute;g maga mint k&ouml;zvetlen megismer&eacute;sünk
&eacute;s cselekv&eacute;sünk sz&aacute;m&aacute;ra el&eacute;rhetõ
terület ez&aacute;ltal megn&ouml;vekszik &#8211; nemcsak az egyre újabb
&eacute;s újabb külsõ eml&eacute;keztetõ eszk&ouml;z&ouml;k
r&eacute;tegeinek hozz&aacute;ad&aacute;sa &aacute;ltal, hanem az&eacute;rt
is, mert egyre újabb t&iacute;pusú &eacute;rz&eacute;kelõ
prot&eacute;ziseket hozunk l&eacute;tre, amik lehetõv&eacute; teszik,
hogy a k&ouml;rnyezet egyre újabb fajt&aacute;jú tulajdons&aacute;gaira
hangol&oacute;djunk r&aacute;.<sup><font size="-2"><a href="#%5B12%5D">[12]</a></font></sup>
</p><p>
</p><hr width="100%"><b></b>
<center>
<p><b>JEGYZETEK</b></p></center>

<p><a name="[1]"></a>[1] O. Wolfson, "Moving Objects Information Management:
The Database Challenge", <i>Proceedings of the 5th Workshop on Next Generation
Information Technologies and Systems</i> (NGITS 2002), Caesarea, Israel,
2002, jún. 25&#8211;26.
</p><p><a name="[2]"></a>[2] L&aacute;sd fõk&eacute;pp  J. A. Fodor,
"Methodological Solipsism Considered as a Research Strategy in Cognitive
Psychology", <i>Behavioral and Brain Sciences</i> 3 (1980), 63&#8211;109. o.
</p><p><a name="[3]"></a>[3] "Humans, Machines, and the Structure of Knowledge",
SEHR, vol. 4, no. 2: <i>Constructions of the Mind</i> (1995).
</p><p><a name="[4]"></a>[4] Cambridge, MA: MIT Press, 1997.
</p><p><a name="[5]"></a>[5] Barry Smith, "Truth and the Visual Field", a J.
Petitot, F. J. Varela, B. Pachoud &eacute;s J. M. Roy &aacute;ltal szerkesztett
<i>Naturalizing Phenomenology: Issues in Contemporary Phenomenology and
Cognitive Science</i> c. k&ouml;tetben (Stanford: Stanford University Press,
2000), 317&#8211;329. o.
</p><p><a name="[6]"></a>[6] P. Schoggen, <i>Behavior Settings: A Review and
Extension of Roger G. Barker&#8217;s Ecological Psychology</i>, Stanford, CA:
Stanford University Press, 1989; H. Heft, <i>Ecological Psychology in Context:
James Gibson, Roger Baker, and the Legacy of William James&#8217;s Radical Empiricism</i>,
Mahwah,
<br>NJ: Lawrence Erlbaum Associates, 2001.
</p><p><a name="[7]"></a>[7] James J. Gibson, <i>The Ecological Approach to
Visual Perception</i>, Boston: Houghton-Mifflin, 1979.
</p><p><a name="[8]"></a>[8] L&aacute;sd "Intelligence Without Representation"
(<i>Artificial Intelligence Journal</i> 47 [1991], 139&#8211;159. o.) &eacute;s
"Intelligence Without Reason" (<i>Proceedings of the 12th International
Joint Conference on Artificial Intelligence</i>, Sydney, Australia, August
1991, 569&#8211;595. o.) c&iacute;mû &iacute;r&aacute;sait.
</p><p><a name="[9]"></a>[9] H. C. Berg, "A Physicist Looks at Bacterial Chemotaxis",
<i>Cold Spring Harbor Symposia on Quantitative Biology</i> 53 (1988), 1&#8211;9.
o.; Frederik Stjernfelt, "Biosemiotics and Formal Ontology", <i>Semiotica</i>
127 (1999),  537&#8211;66. o.; Bruce Alberts &eacute;s m&aacute;sok, <i>Molecular
Biology of the Cell</i>, 4. kiad., New York: Garland Science, 2002.
</p><p><a name="[10]"></a>[10] Richard C. Lewontin, <i>The Triple Helix: Gene,
Organism, and Environment</i>, Cambridge, MA: Harvard University Press,
2000.
</p><p><a name="[11]"></a>[11] <i>Origins of the Modern Mind: Three Stages
in the Evolution of Culture and Cognition</i>, Cambridge, MA: Harvard University
Press, 1991.
</p><p><a name="[12]"></a>[12] Ezen &iacute;r&aacute;s elk&eacute;szült&eacute;hez
seg&iacute;ts&eacute;get nyújtott az Alexander Humboldt Alap&iacute;tv&aacute;ny
Wolfgang Paul Programja. Hasznos megjegyz&eacute;sei&eacute;rt szint&eacute;n
k&ouml;sz&ouml;net illeti Claud Emmeche-t, Paul Penner-t, Luc Schneider-t
&eacute;s Frederik Stjernfeldt-et.
</p><p>
</p><hr width="100%">
<p>Barry Smith a Julian Park professzori c&iacute;m birtokosak&eacute;nt
a Buffalo Egyetemen tan&iacute;t filoz&oacute;fi&aacute;t &eacute;s a Leipzigi
Egyetem Form&aacute;lis Ontol&oacute;gia &eacute;s Orvosi Inform&aacute;ci&oacute;elm&eacute;leti
Int&eacute;zet&eacute;nek (Insitute for Formal Ontology and Medical Information
Science) a vezetõje. Szakmai &eacute;rdeklõd&eacute;se az
ontol&oacute;gia minden terület&eacute;re kiterjed (bele&eacute;rtve
a t&aacute;rsadalmi ontol&oacute;gi&aacute;t, a jog ontol&oacute;gi&aacute;j&aacute;t,
a f&ouml;ldrajzi, orvosi, kognit&iacute;v &eacute;s filoz&oacute;fiai ontol&oacute;gi&aacute;t).
Fontosabb publik&aacute;ci&oacute;i: "Fiat and Bone Fide Boundaries" (Achille
Varzi-val), <i>Philosophy and Phenomenological Research</i>, vol. 60, no.
2 (2000. m&aacute;rcius); Fiat Objects", <i>Topoi</i>, vol. 20, no. 2 (2001.
szeptember); "Ontology", a Luciano Floridi &aacute;ltal szerkesztett <i>Blackwell
Guide to the Philosophy of Computing and Information</i> c. k&ouml;tetben
(Oxford: Blackwell, 2003); "John Searle: From Speech Acts to Social Reality",
a Barry Smith &aacute;ltal szerkesztett <i>John Searle</i> c. k&ouml;tetben
(Cambridge: Cambridge University Press, 2003). E-mail: phismith@buffalo.edu.
</p><p>
</p><hr width="100%">
</body></html>